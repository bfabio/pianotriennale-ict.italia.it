---
title: Il Piano Triennale
layout: piano
lang: it
separator: ascending
title-alignment: left
quotes: 2019
chapters: [ piano-triennale, contesto-normativo, infrastrutture, modello-di-interoperabilita, dati-della-pa, piattaforme, ecosistemi, sicurezza-informatica, servizi-digitali, modelli-e-strumenti-innovazione, governare-la-trasformazione-digitale, razionalizzazione-della-spesa, indicazioni-per-le-pa ]
ref: piano
redirect_from:
  - /principi-per-lo-sviluppo-di-progetti-digitali
  - /principi-per-lo-sviluppo-di-progetti-digitali/
---
Il Piano Triennale per l’informatica nella Pubblica Amministrazione detta
indirizzi per mettere in atto una strategia condivisa con tutti i possibili
attori della trasformazione digitale del Paese: Pubblica amministrazione,
cittadini, imprese, mercato, mondo della ricerca. 

Il Piano 2019-2021 prosegue o integra le linee di azione della [versione
2017-2019]({{ site.baseurl }}{% link _pages/it/piano-2017-2019.md %}) e ne aggiunge
altre, in un nuovo quadro di collaborazione strutturata con tutti gli
interlocutori.

Le principali novità del Piano 2019-2021 riguardano:

- il recepimento delle ultime modifiche introdotte del Codice
  dell’Amministrazione Digitale (CAD) e delle recenti direttive e regolamenti
  europei sull’innovazione digitale;
- il rafforzamento del paradigma Cloud della PA con l’applicazione del principio
  cloud first;
- la definizione di modelli e strumenti per l’innovazione per la PA con
  un’attenzione ai temi dell’open innovation e al paradigma smart landscape;
- un maggiore risalto al ruolo delle amministrazioni territoriali, che saranno
  accompagnate nel loro percorso di trasformazione digitale, attraverso la
  condivisione di strategie e piani operativi, ma anche di buone pratiche già
  adottate che aiutino a colmare rapidamente il divario digitale tra i diversi
  territori del Paese;
- la condivisione con le amministrazioni degli strumenti di monitoraggio delle
  azioni;
- il rafforzamento del tema delle competenze manageriali e digitali all’interno
  delle pubbliche amministrazioni, con iniziative concrete di sensibilizzazione
  e formazione;
- l’adozione di una nuova chiave di lettura delle linee d’azione, che individua
  le aree di intervento e l’impatto su cittadini, imprese e pubbliche
  amministrazioni, nel breve, medio e lungo periodo.

Il Piano rappresenta uno strumento in continua evoluzione, che va nella
direzione di un coinvolgimento sempre più esteso delle amministrazioni che
operano sul territorio ma anche dei veri destinatari finali della trasformazione
digitale della PA. 
