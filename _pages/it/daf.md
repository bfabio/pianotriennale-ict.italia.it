---
title: Data & Analytics Framework
lang: it
layout: page
subtitle: Sottotitolo a Data & Analytics Framework
separator: curved
title-alignment: center
cta-buttons: true
chapter: data-analytics-framework
linee-azione: true
---
Il Data & Analytics Framework (DAF) è tra le attività principali per la valorizzazione del patrimonio informativo pubblico nazionale, con l’obiettivo di sviluppare e semplificare l'interoperabilità dei dati pubblici tra PA, standardizzare e promuovere la diffusione degli open data, ottimizzare i processi di analisi dati e generazione di sapere. L’idea è quella di aprire il mondo della pubblica amministrazione ai benefici offerti dalle moderne piattaforme per la gestione e l’analisi dei big data agendo lungo quattro direttrici principali:
- amplificare il valore del patrimonio informativo della PA mediante l'utilizzo delle tecnologie big data che consentono di creare conoscenza e ridurre drasticamente i tempi di analisi
- favorire e ottimizzare lo scambio dei dati tra PA, minimizzandone i costi transattivi per l'accesso e l'utilizzo
- incentivare la diffusione degli open data e renderne più efficace l'utilizzo
- favorire l'analisi esplorativa dei dati da parte di team di data scientist, sia in seno alle singole PA che a livello centrale, per migliorare la conoscenza dei fenomeni sociali.

Il DAF consentirà la promozione di iniziative di ricerca scientifica su tematiche di interesse specifico per la PA, favorendo la collaborazione con università ed enti di ricerca.
