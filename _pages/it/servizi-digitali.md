---
title: Servizi digitali
lang: it
layout: page
separator: curved
title-alignment: center
cta-buttons: true
chapter: strumenti-per-la-generazione-e-la-diffusione-di-servizi-digitali
linee-azione: true
ref: servizi-digitali
---
Il Piano promuove lo sviluppo di servizi digitali pubblici con diverse strategie. In particolare tramite la diffusione delle piattaforme abilitanti, la produzione di linee guida e kit di sviluppo dedicati, la creazione di una community di sviluppatori, designer e gestori di servizi digitali che possa collaborare e partecipare alla crescita della Pubblica amministrazione.

AgID ha emanato le Linee Guida di design per i servizi e i siti della PA con l’obiettivo di definire regole comuni per la progettazione di interfacce, servizi e contenuti, di migliorare e rendere coerente la navigazione e l’esperienza del cittadino, e di contribuire a ridurre la spesa della PA nella progettazione e realizzazione di un nuovo prodotto (applicazione, sito o servizio digitale). Il sito [design.italia.it](http://design.italia.it), attivo da novembre 2015, raccoglie indicazioni per il design e l’implementazione dei servizi della PA.

Tra gli obiettivi principali:

- favorire la diffusione del paradigma open source;
- incentivare l’adozione delle piattaforme abilitanti (ad es. [SPID](http://www.spid.gov.it), [PagoPA](http://www.agid.gov.it/agenda-digitale/pubblica-amministrazione/pagamenti-elettronici), [ANPR](http://www.agid.gov.it/agenda-digitale/pubblica-amministrazione/anagrafe-nazionale-anpr)) tramite la realizzazione e diffusione di kit di sviluppo, ambienti di validazione e verifica, la comunicazione trasparente sullo stato di avanzamento di ciascun progetto e la segnalazione e discussione di anomalie;
- fornire linee guida da seguire e toolkit utili allo sviluppo di applicazioni e servizi con adeguati livelli di design, user experience, sicurezza e usabilità;
- favorire lo sviluppo di prodotti e servizi digitali basati sull’utilizzo di basi di dati, API e informazioni rese disponibili dalle PA;
- condividere indicazioni e componenti software che permettano di ridurre i costi di implementazione di nuovi prodotti digitali, favorendo il riuso e l’interoperabilità;
- supportare le amministrazioni nella diffusione e nella divulgazione dei servizi e degli strumenti necessari alla comunicazione del percorso di attuazione del Piano Triennale;
