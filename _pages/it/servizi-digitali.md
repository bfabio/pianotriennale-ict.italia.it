---
title: Servizi digitali
lang: it
layout: page
subtitle: Sottotitolo ai servizi digitali
separator: curved
title-alignment: center
cta-buttons: true
chapter: strumenti-per-la-generazione-e-la-diffusione-di-servizi-digitali
linee-azione: true
---
Il piano promuove lo sviluppo di servizi digitali pubblici con diverse strategie. In particolare tramite la diffusione delle piattaforme abilitanti, la produzione di linee guida e kit di sviluppo dedicati, la creazione di una community di sviluppatori, designer e gestori di servizi digitali che possa collaborare e partecipare alla crescita della pubblica amministrazione.

AgID ha emanato le Linee Guida di design per i servizi e i siti della PA con l’obiettivo di definire regole comuni per la progettazione di interfacce, servizi e contenuti, di migliorare e rendere coerente la navigazione e l’esperienza del cittadino, e di contribuire a ridurre la spesa della PA nella progettazione e realizzazione di un nuovo prodotto (applicazione, sito o servizio digitale). Il sito design.italia.it, attivo da novembre 2015, raccoglie indicazioni per il design e l’implementazione dei servizi della PA.

Tra gli obiettivi principali: favorire la diffusione dell'open source, incentivare l’adozione di piattaforme abilitanti (SPID, PAGO Pa, ANPR) tramite la realizzazione e la diffusione di kit di sviluppo, fornire linee guida, ridurre i costi di implementazione di nuovi servizi favorendone il riuso e l'interoperabilità.
